\subsubsection{Fremtidigt arbejde}

Da produktet blot er en prototype, er der mange muligheder for udvikling. Mange af funktionerne som var tiltænkt det ideelle produkt blev frasorteret ved afgrænsningen. Derfor vil man ved et fremtidigt arbejde kunne udvikle på de frasorterede elementer.
\\

Nogle af de prioriterede elementer fra afgrænsningen blev heller ikke udviklet. Da en åbningsmekanisme ikke blev færdiggjort i dette projekt, vil det selvfølgelig være oplagt at konstruere den først. I løbet af dette projekt har der selvfølgelig været tænkt over mulige designs til åbningsmekanismen, men grundet den manglende tid var det svært at nå at udarbejde en prototype med en fungerende åbningsmekanisme. 
\\

Der blev fremlagt 2 ideer til en løsning til en mulig åbningsmekanisme. Den første og mest simple var at, man kunne få skruen til at blive ved med at dreje til, korkproppen trækkes op af vinflasken. Det er denne løsning der bruges med de håndholdt elektriske vinåbnere i dag. Dog vil ulempen ved denne metode være, at noget kork vil falde i vinflasken, hvilket vil medvirke til at nedsætte kvaliteten af vinen.
\\

Den anden ide der var til åbningsmekanismen var en del mere kompliceret. Denne bestod af 2 motorer. Den ene motor skulle sørge for at skrue vinåbneren ned i korkproppen, mens den andens skulle hive proppen op. Denne ide ville være særligt krævende, da vinen på den måde skal holdes stille således, at vinflasken ikke blot hives op. Yderligere kræver denne løsning en motor der kan levere en stor kraft. Ved en kraftmåling viste det sig, at det krævede mere en 20 kN at hive en prop op af en vinflaske. Denne ville altså være den dyreste og mest komplicerede af de to løsninger, men den vil give en bedre vinkvalitet da man kan styre hvor langt vinåbneren skal skrues i proppen. Således kan man undgå at skruen skrues igennem proppen, og smuldre kork ned i vinflasken. Derfor ville denne løsning uden tvivl være den mest optimale til videreudvikling på produktet.
\\

Ydermere ville det være ideelt at skabe et forum for vinelskere. Dette forum er blevet beskrevet tidligere i rapporten som WineBook. Her ville det være muligt for vin entusiaster, at dele deres oplevelse med en specifik vin. Denne beskrivelse og rating af vinen vil gemmes i en database, således at det er muligt at kunne vise anmeldelser og ratings på specifikke vine ved en eventuel scanning af vinen.
\\

Ved indsættelse af en flaske vin i WinePrep ville en scanningsfunktion være optimal. Denne scanningsfunktion skal scanne vinen for at finde ud af hvilken vin der er indsat. 
\\
Dispenseringen af en vins korkprop blev heller ikke implementeret i denne prototype. Dispenseringen skulle, som tidligere beskrevet blot implementeres ved at fastholde korkproppen, mens vinåbneren skrues den modsatte vej.
Det ville være ideelt at udvikle en mobil applikation til systemet, således at den kan fjernstyres, hvis man vil ændre åbningstidspunktet. På denne mobil applikation kunne den aktuelle info også vises, så man kan følge med i vinåbningsprocessen.
