\chapter{Afgrænsning}
Det er et krav, at projektet skal indeholde en linux-platform, en PSoC, en aktuator og/eller sensor. Gruppen har derfor fokuseret på de usecases, som 
indeholdte alle disse elementer, "Åbn Vinflaske" og "Planlæg Åbning". I de indledende faser af projektet blev det drøftet, hvorvidt systemet skulle måle temperaturen
af vinen, have en mobil-applikationen og tilknyttes en database via internettet. Gruppen blev dog enig om, at dette lå uden for læringsmålene for projektet 
og var for tidskrævende til at kunne implementeres indenfor tidsrammen. Gruppen holdte dog muligheden åben for, at disse krav kunne komme på tale, hvis der var
tid og overskud sidst i projektet. \\

Der blev også opstillet nogle krav for et ideelt produkt, dog med den klare opfattelse af, at disse ikke var mulige for gruppen at gennemføre. Disse krav 
indbefattede bl.a. regulering af vinens temperatur, online vinbestilling, og genkendelse af vintype ud fra et billede af vinetiketten. \\

Målet for dette projekt blev at lave en prototype med en grafisk brugergrænseflade, der via kommunikation med PSoC gjorde det muligt at styre positionerings- 
og åbningsmekanismer til åbning af en vinflaske. Denne prototype ville indeholde motorer, sensorer, linux-platform samt PSoC-enheder og dermed opfylde minimumskravene til projektet. \\

Det var vigtigt for gruppen at fokusere på, hvad der var nødvendigt for at opfylde IHA's krav, og ikke hvad der kunne gøre prototypen mere 
imponerende eller innoverende. Ud fra den ønskede prototype blev der opstillet en riskmodel for både software og hardware, der skulle klarlægge hvilke områder, gruppen skulle fokusere på. \\ 

Fokuspunkterne for projektet blev styring af motorer og sensorer til positionerings- og åbningsmekanisme, kommunikation mellem 
linux-platform og PSoC-enheder, samt brugergrænsefladen. Konstruktionen af de fysiske rammer for systemet blev ikke prioriteret særligt højt, da dette ligger 
udenfor de faglige mål for projektet.       