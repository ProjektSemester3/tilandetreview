\chapter{Afgrænsning}
\label{chp:Afg}
Der er fra IHA's side opstillet følgende krav til projektet:\\
- Der skal indgå en aktuator og/eller sensor.\\
- Der skal være implementeret en brugergrænseflade.\\
- PSoC og Linux platform skal indgå i projektet.\\
- Skal indeholde faglige elementer fra semesterets andre fag.\\
\\
En afgrænsning for projektet er formuleret ud fra visionen for WinePrep. Tilkobling af WinePrep til database, den mobile applikation, samt regulering af vinens temperatur, anses for spændende udfordringer, dog en anelse for tidskrævende. Desuden ligger disse funktionaliteter uden for de faglige mål for projektet, og vil derfor ikke blive medtaget. Implementeringen af et socialt medie som "WineBook" er meget omfangsrigt og er ikke realistisk for dette projekt.\\

Hovedfunktionaliteten for systemet er åbning af en vinflaske, og denne funktionalitet ønskes derfor med i projektet. Herudover bliver timing af åbningstidspunkt og detektering af vinflaskens position udvalgt som realistisk mål for dette projekt. Dispensering af korkproppen bliver også medtaget, men simplificeret så denne proces blot består i at rotere skruen den modsatte vej, og dermed lade proppen falde af.\\

For at få systemet til at fungere, skal der løses nogle mekaniske udfordringer som ligger uden for de faglige mål for projektet. Trods disse udfordringer bliver konstruktionen af WinePreps fysiske rammer medtaget for at kunne udføre en vinåbning.\\

Projektet skal gerne udmunde i en prototype med ovenstående funktionalitet, som kan bruges til videreudvikling. Prototypen vil kun være i stand til at behandle vinflasker af en bestemt type og mål. For mere information omkring kompatibilitet henvises til bilag\footnote{Se Mål for kompatibel vinflaske}. Med henblik på videreudvikling af WinePrep, skal prototypen dog stadig have en positioneringsmekanisme der muliggør detekteringen af forskellige typer vinflasker.\\ 

Den endelige prototype vil ikke fremstå som et færdigt produkt, hverken i funktionalitet eller konstruktion.